---
englishTitle: Jaya Ekadashi
title: जया एकादशी
subtitle: माघी वारी
short:
    एकादशी - प्रत्येक मासातील शुक्ल व कृष्ण पक्षातील ११वी तिथी. हिला हरिदिनी असेही म्हणतात. ही विष्णूची तिथी मानलेली आहे. या दिवशी उपवास करून दुसन्या दिवशी त्याची पारणा करतात. माघ शुक्ल एकादशीलाच ‘जया एकादशी’ म्हणतात.
long:
    एकादशीत स्मार्त व भागवत असे दोन संप्रदाय आहेत. त्या त्या संप्रदायांचे व्रता संदर्भात स्वतंत्र नियम आहेत त्या नियमांनुसार काही वेळेस एकादशी व्रत दोन वेगवेगळ्या दिवशी केले जाते अशा वेळी पंचांगात पहिल्या दिवशी स्मार्त व दुसऱ्या दिवशी भागवत असे लिहिलेले असते. स्मार्त ही पूर्व दिवशी येते व भागवत दुसऱ्या दिवशी येते. भागवत एकादशी नेहमी द्वादशीविद्ध (द्वादशीयुक्त) असते. वैष्णव लोक भागवत एकादशी करतात.

    मध्ययुगात शूलपाणीने (इ. स. १३७५ - १४६०) एकादशी विवेक व रघुनंदनाने (इ. स. १६ वे शतक) एकादशीतत्त्व हे ग्रंथ केवळ एकादशीवर लिहिलेले आहेत. या व्यतिरिक्त व्रतराज व कालतत्त्वविवेचन या ग्रंथांत शेकडो पाने एकादशीच्या विवेचनाची आहेत.

    प्रत्येक मासात दोन, याप्रमाणे वर्षाच्या २४ एकादशी येतात. त्यांची नावे पुढीलप्रमाणे -
    शुक्लपक्ष - (चैत्रापासून) कामदा, मोहिनी, निर्जला, शयनी, पुत्रदा, परिवर्तिनी, पाशांकुशा, प्रबोधिनी, मोक्षदा, पुत्रदा (प्रजावर्धिनी), जया (जयदा) व आमलकी.
    
    कृष्णपक्ष - (चैत्रापासून) वरूथिनी, अपरा, योगिनी, कामिका, अजा, इंदिरा, रमा,  उत्पत्ति (फलदा), सफला, षट्तिला व विजया, पापमोचनी
    
    अधिक मासातील दोन्ही एकादशींना कमला एकादशी असे नांव आहे.

    पंढरपूरची वारी

    पंढरीची वारी हे एक कलियुगातील मोक्षदायक व्रत आहे. हे व्रत आषाढ शुक्ल एकादशीपासून करतात. पण मुख्य वारीव्रत म्हणून आषाढ, कार्तिक, माघ व चैत्र या महिन्यातील शुक्ल एकादशीस करतात. पंढरीच्या विठ्ठलाच्या दर्शनास वारीच्या रूपाने जाणे कलियुगातील महातेजस्वी, प्रभावी व मोक्षदायक आहे. यासाठी पंढरीची वारी करतात. फल – मोक्षप्राप्ती.

    पंढरीची वारी वार्षिक, सहामाही, दरमहिन्याची, पंधरवड्याची, दररोजची, जशी वारकरी संप्रदायाची दीक्षा घेतली असेल तशी, करतात. ही वारी पायीच केली पाहिजे. त्यामुळे शारीरिक तप घडते, अशी समजूत असल्याने पायी वारीस अधिक महत्त्व आहे.

image: Jaya Ekadashi.jpg
uploadDate: 2022/02/12
tags:
  - Ekadashi
  - Vari
  - Pandharpur
  - Vithoba
---
