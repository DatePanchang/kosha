---
englishTitle: Tripurari Paurnima
title: त्रिपुरारि पौर्णिमा, कार्तिकस्वामी दर्शन
subtitle: कार्तिक पौर्णिमा
short: 
  वैकुंठ चतुर्दशी, त्रिपुरारि पौर्णिमा आणि कार्तिकस्वामी दर्शनाचा योग एकाच दिवशी आलेला आहे. 18 नोव्हेंबरच्या उत्तररात्री १:२९ नंतर 19 नोव्हेंबरच्या दिवशी दुपारी २:२८ पर्यंत कार्तिकस्वामी दर्शनाचा योग आहे.
long:
  त्रिपुरारि पौर्णिमा
  
  
  कार्तिक महिन्यातील पौर्णिमेस हे त्रिपुरारि पौर्णिमा हे नाव आहे. या दिवशी सायंकाळी घरात, देवळात आणि घराबाहेर दिवे लावतात. निरनिराळ्या देवस्थांनात दगडी दीपमाळा असतात, त्यावर देखील या दिवशी तेलाचे दिवे लावले जातात. या दीपोत्सवाला त्रिपुर पाजळणे असे म्हणतात.
  
  
  दीपोत्सवाचा मंत्र असा -
  
  
  कीटाः पतंगाः मशकाश्‍च वृक्षा जले स्थले ये विचरन्ति जीवाः ।
  दृष्ट्वा प्रदीपं न च जन्मभागिनो भवन्ति नित्यं श्‍वपचा हि विप्राः ॥

  
  त्रिपुर नावाचा एक राक्षस होता. त्याने प्रयागतीर्थाच्या ठिकाणी ऊग्र तपश्चर्या केली. त्या तपश्चर्येने ब्रह्मदेव त्याला प्रसन्न झाले. त्रिपुराने देवता, मनुष्य, निशाचर, स्त्री किंवा रोग यांच्यापासून आपणास अभय असावे, असा वर मागितला. ब्रह्मदेवाने वर दिल्यावर तो सर्वांना त्रास देऊ लागला. त्याच्या त्रासामुळे गांजलेले सर्वजण शिवाला शरण गेले. शिवाने त्रिपुरासुराची तिन्ही पुरे जाळून त्याला ठार केले. ही घटना कार्तिक पौर्णिमेस घडली. त्यावरून तिला त्रिपुरी असे नाव मिळाले. लोकांनी त्या दिवशी सर्वत्र दीपोत्सव करून त्रिपुरसंहाराचा आनंद व्यक्त करतात. या दिवशी ७५० दिवे लावून दीपोत्सव करतात.

  
  कार्तिकस्वामी दर्शन
  
  
  18 नोव्हेंबरच्या उत्तररात्री १:२९ नंतर 19 नोव्हेंबरच्या दिवशी दुपारी २:२८ पर्यंत कार्तिकस्वामी दर्शनाचा योग आहे. कार्तिक पौर्णिमा आणि कृत्तिका नक्षत्र असा योग असताना कार्तिकस्वामी दर्शनाचा योग होतो. महाराष्ट्रामध्ये महिलांनी कार्तिकस्वामींचे दर्शन न घेण्याची रूढी आहे मात्र या दिवशी महिला देखील दर्शन घेऊ शकतात. त्यामुळे या दिवसाचे विशेष महत्त्व आहे.
  कार्तिकी पौर्णिमे दिवशी स्कंदजयंती मानतात व त्या दिवशी स्कंदमूर्तीची पूजा करतात. कार्तिक पौर्णिमेस कृत्तिका नक्षत्र असताना स्कंदाचे दर्शन घेणारा धनवान व विद्वान होतो असे मानले जाते. दक्षिणेत या दिवशी कृत्तिका महोत्सव असतो. त्यात शिवपूजा करून एका उंच स्तंभावर अग्नी प्रज्वलित करतात.


image: Tripurari Paurnima.jpg
uploadDate: 2021/11/18
tags:
  - Tripuri
  - kartik swami
  - Tripurari
---
