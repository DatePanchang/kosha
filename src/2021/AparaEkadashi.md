---
englishTitle: Apara Ekadashi
title: अपरा एकादशी
subtitle: वैशाख कृ. एकादशी
short:
    प्रत्येक मासातील शुक्ल व कृष्ण पक्षातील ११वी तिथी. हिला हरिदिनी असेही म्हणतात. ही विष्णूची तिथी मानलेली आहे. या दिवशी उपवास करून दुसन्या दिवशी त्याची पारणा करतात. वैशाख कृष्ण एकादशीलाच ‘अपरा एकादशी’ म्हणतात. हे एकादशी व्रत करणाऱ्याने दशमी दिवशी जव, गहू, मूग आदी पदार्थ असलेले भोजन एक वेळ करावे. एकादशी दिवशी सकाळी अंघोळ करून नित्यकर्मे करावीत दिवसभर उपवास करावा व द्वादशी दिवशी पारणे करून उपवास सोडावा.
long:
    या व्रताच्या आचरणाने अपार पापे दूर होतात. जे चांगले वैद्य असूनही गरिबांना औषध देत नाहीत, विद्वान असूनही अनाथ मुलांना शिकवत नाहीत, चांगले शासक असूनही नीट सांभाळ करीत नाहीत, बलवान असूनही दीनदुबळ्यांना मदत करीत नाहीत आणि श्रीमंत असून संकटग्रस्त कुटुंबांना मदत करीत नाहीत, ते नरकात जाण्यासच योग्य असतात असे श्रीकृष्ण युधिष्ठिराला सांगतात, परंतु ‘अपरा एकादशीचे व्रत केले असता त्याच्या प्रभावाने ते देखील वैकुंठाला जातात.’

    
    श्रीकृष्ण युधिष्ठिराला सांगतात –


    ब्रह्महत्या करणारा, गोत्रनाश (निर्वंश) करणारा, भ्रूणहत्या करणारा, निंदक व व्यभिचारी देखील अपरा एकादशीच्या व्रतप्रभावाने पापमुक्त होतात. तसेच, कार्तिक पौर्णिमेला तीन्ही पुष्करतीर्थात स्नान केल्याचे, माघात मकरसंक्रातीला प्रयागस्नान केल्याचे, काशीला शिवरात्री उपवास केल्याचे व गयेला पिंडदान केल्याचे पुण्य, तसेच सिंहस्थान गोदावरीचे स्नान केल्याचे, कुंभस्थात केदारदर्शनाचे, बदरिकाश्रमी तीर्थस्नान केल्याचे, सूर्यग्रहणसमयी कुरुक्षेत्रावरील स्नानाचे, सुवर्णदानाचे, गाय, जमीन दान केल्याने जे पुण्यफळ पदरी पडते, ते या एकादशीच्या प्रभावाने प्राप्त होते.


    एकादशी तिथी विषयी माहिती -

    एकादशीत स्मार्त व भागवत असे दोन संप्रदाय आहेत. त्या त्या संप्रदायांचे व्रता संदर्भात स्वतंत्र नियम आहेत त्या नियमांनुसार काही वेळेस एकादशी व्रत दोन वेगवेगळ्या दिवशी केले जाते अशा वेळी पंचांगात पहिल्या दिवशी स्मार्त व दुसऱ्या दिवशी भागवत असे लिहिलेले असते. स्मार्त ही पूर्व दिवशी येते व भागवत दुसऱ्या दिवशी येते. भागवत एकादशी नेहमी द्वादशीविद्ध (द्वादशीयुक्त) असते. वैष्णव लोक भागवत एकादशी करतात.

    मध्ययुगात शूलपाणीने (इ. स. १३७५ - १४६०) एकादशी विवेक व रघुनंदनाने (इ. स. १६ वे शतक) एकादशीतत्त्व हे ग्रंथ केवळ एकादशीवर लिहिलेले आहेत. या व्यतिरिक्त व्रतराज व कालतत्त्वविवेचन या ग्रंथांत शेकडो पाने एकादशीच्या विवेचनाची आहेत.

    प्रत्येक मासात दोन, याप्रमाणे वर्षाच्या २४ एकादशी येतात. त्यांची नावे पुढीलप्रमाणे -
    शुक्लपक्ष - (चैत्रापासून) कामदा, मोहिनी, निर्जला, शयनी, पुत्रदा, परिवर्तिनी, पाशांकुशा, प्रबोधिनी, मोक्षदा, पुत्रदा (प्रजावर्धिनी), जया (जयदा) व आमलकी.
    
    कृष्णपक्ष - (चैत्रापासून) वरूथिनी, अपरा, योगिनी, कामिका, अजा, इंदिरा, रमा,  उत्पत्ति (फलदा), सफला, षट्तिला व विजया, पापमोचनी
    
    अधिक मासातील दोन्ही एकादशींना कमला एकादशी असे नांव आहे.
    
image: Aparaa.jpg
uploadDate: 2022/05/26
tags:
  - Ekadashi
  - Vari
  - Pandharpur
  - Vithoba
---
