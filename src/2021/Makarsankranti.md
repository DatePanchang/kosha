---
title: मकर संक्रांति
subtitle: निरयन मकर संक्रमण
short:
  संक्रांतीचा पुण्यकाल - 14 जानेवारी 2022 , शुक्रवार दुपारी १४:२९ पासून सूर्यास्तापर्यंत आहे.
long:
  या दिवसाचे कर्तव्य - तिलमिश्रित उदकाने स्नान, तिळाचे उटणे अंगास लावणे, तिलहोम, तिलतर्पण, तिलभक्षण व तिलदान असा सहा प्रकारे तिळाचा उपयोग केला असता सर्व पापांचा नाश होतो.
  
  शके १९४३ पौष शु. १२ रोजी दुपारी १४:२९ वाजता सूर्य मकर राशीत प्रवेश करीत आहे बालव करणावर संक्रांत होत असल्याने उक्त असलेले वाहनादि प्रकार याप्रमाणे - वाहन वाघ असून उपवाहन घोडा आहे. तीने पिवळे वस्त्र परिधान केले असून  हातात गदा घेतली आहे. केशराचा टिळा लावलेला आहे. वयाने कुमारी असून बसलेली आहे. वासाकरिता जाईचे फूल घेतलेले आहे. पायस भक्षण करीत आहे. सर्प जाति आहे. भूषणार्थ मोती धारण केले आहे. वारनांव मिश्रा व नाक्षत्रनांव नंदा असून सामुदाय मुहूर्त ४५ आहेत. उत्तरेकडून दक्षिणेस जात आहे व नैऋत्य दिशेस पाहत आहे.
  
  संक्रांतीच्या पर्वकाळात दात घासू नयेत, कठोर, मनाला लागेल असे बोलू नये, वृक्ष-गवत तोडू नये, गाई-म्हशींची धार काढू नये तसेच कामना, वासना उत्पन्न करणारी कृत्ये करू नयेत.

  संक्रांतिपर्वकालात महिलांनी करावयाची दाने - नवे भांडे, गाईला घास (गोग्रास), अन्न, तिळपात्र, गूळ, तीळ, सोने (पैसे), भूमि, गाय, वस्त्र इत्यादि यथाशक्ति दाने करावीत.


  संकल्प - देशकाल कथन करून मम आत्मनः सकलपुराणोक्त फलप्राप्त्यर्थं श्री सवितृ प्रीतिद्वारा सकलपापक्षयपूर्वकं स्थिर सौभाग्य कुलाभिवृद्धि धनधान्यसमृद्धि दीर्घायुः महैश्वर्य मंगलाभ्युदय सुखसंपादादि कल्पोक्तफल सिद्धये अस्मिन् मकरसंक्रमण पुण्यकाले ब्राह्मणाय (अमुक) दानं करिष्ये। असा संकल्प करून दानवस्तूचे व ब्राह्मणांचे पूजन करून दान द्यावे. दक्षिणा द्यावी.


  दर वर्षी मकर संक्रांति संदर्भात ही संक्रांत अशुभ आहे अशा प्रकारच्या वेगवेगळ्या अफवा पसरविल्या जातात व लोकांना घाबरविण्याचा प्रयत्न केला जातो. अशा प्रकारच्या गोष्टींना कोणताही शास्त्रीय आधार नसतो, त्यामुळे त्या अफवांवर लोकांनी विश्वास ठेवू नये.
image: Makarsankranti.jpg
uploadDate: 2022/01/14
tags:
  - Makar Sankranti
  - makar sankraman
---
