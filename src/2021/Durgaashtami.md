---
englishTitle: Durgaashtami
title: दुर्गाष्टमी
subtitle: दुर्गा उपासना
short:
  प्रत्येक महिन्याच्या शुक्लपक्षातील अष्टमीचे दिवशी दुर्गाष्टमी निमित्त दुर्गादेवीचे पूजन शुभ मानले जाते. दुर्गा हे देवीचे एक सुप्रसिद्ध स्वरूप आहे. उमा, गौरी, पार्वती, चंडी, चामुंडा, काली, कपालिनी, भवानी, विजया, इ. देवींची अनेक नावे व रूपे आहेत.
long:
  प्राचीन काळापासून भारताच्या भिन्न भित्र प्रदेशांत भिन्न भिन्न देवी अनेक नावांनी पुजल्या जात होत्या. पुराणकारांनी त्या सर्व देवीना दुर्गाच्या ठिकाणी एकरूप केले व दुर्गाला शिवाच्या पत्नीपदावर बसविले. देवीच्या या दुर्गास्वरूपाची व्युत्पत्ती अशी -
  
  दैत्यनाशार्थवचनो दकारः परिकीर्तितः।
  उकारो विघ्ननाशस्य वाचको वेदसम्मतः
  रेफो रोगघ्नवचनो गश्च पापघ्नवाचकः।
  भयशत्रुघ्नवचनश्चाकारः परिकीर्तितः॥
  अर्थ - दुर्गा शब्दातला दकार दैत्यनाश हा अर्थ सूचित करतो. उकार हा विघ्ननाशाचा वाचक असल्याचे वेदांनी मान्य केले आहे. रेफाचा रोगहरण, ग चा पापनाशन आणि आ चा भय व शत्रू यांचे हनन असा अर्थ सांगितलेला आहे.

  दुर्ग नावाच्या दैत्याचा वध केलेला पाहून लोक तिला दुर्गा म्हणू लागले, अशीही एक व्युत्पत्ती आहे.

  दुर्गासप्तशतीत दुर्गेची महाकाली, महालक्ष्मी आणि महासरस्वती अशी तीन रूपे आढळतात. दुर्गेचे सर्वप्रथम वर्णन आणि स्तोत्र महाभारतात आढळते. त्यावरून महाभारतकाली दुर्गादेवी ही लोकमानसात आदराचे तो. स्थान मिळवून बसली होती आणि भक्तांची विघ्ने, अरिष्टे, संकटे निवारण करणारी म्हणून तिची प्रसिद्धी झाली होती, हे कळून येते. भारतीय युद्धाच्या प्रसंगी त्या युद्धात जय मिळावा म्हणून श्रीकृष्णाने अर्जुनाला तिचे स्तोत्र म्हणायला सांगितले होते. अर्जुनाने स्तोत्र म्हणताक्षणीच दुर्गादेवी अंतरिक्षात प्रकट होऊन तिने अर्जुनाला 'तू युद्धात अजिंक्य ठरशील' असा वर दिला (म. भा. भीष्म. २३)

  संदर्भ - भारतीय संस्कृति कोश

image: Durgaashtami.jpg
uploadDate: 2021/07/17
tags:
  - Durga
  - Devi Upasana
  - दुर्गामाता
  - देवी
---
