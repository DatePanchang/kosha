---
title: प्रदोषव्रत
subtitle: शिव उपासना
short:
  प्रदोषव्रत हे एक काम्य व्रत आहे. सूर्यास्तानंतर पुढे ३ मुहूर्त (म्हणजे मध्यम मानाने  साधारण २ तास २४ मिनिटे) प्रदोष काळ असतो. रात्रीच्या प्रारंभकालात या व्रताचे पूजा विधान करायचे असते म्हणून या व्रताला प्रदोषव्रत असे म्हणतात. प्रत्येक महिन्याच्या शुद्ध आणि वद्य त्रयोदशीला हे व्रत करतात. शिव ही या व्रताची देवता होय. दिवसभर उपवास आणि रात्री शिवपूजेनंतर भोजन हा या व्रताचा मुख्य विधी आहे.
long:
  ज्यांना संपूर्ण वर्षातील प्रदोषव्रत करणे शक्य नसेल त्यांनी विशेषत्वाने असलेल्या शनिप्रदोष, सोमप्रदोष किंवा भौमप्रदोष यापैकी एखाद्या प्रदोषाचे व्रत करावे. प्रदोष जर शनिवार, सोमवार आणि मंगळवार या दिवशी आला, तर त्याला अनुक्रमे शनिप्रदोष, सोमप्रदोष व भौमप्रदोष असे म्हणतात. कृष्ण पक्षातील प्रदोष जर शनिवारी आला, तर तो विशेष फलदायी मानतात.

  भाजलेले सातूचे पीठ, तूप व साखरेचा नैवेद्य अर्पण केला जातो. तसेच आठ दिशांना आठ दिवे प्रज्वलित केले जातात. कर्ज, रोग, दारिद्र्य, अपमृत्यु, भय, मनस्ताप यापासून कायमची मुक्तता व्हावी याकरिता हे व्रत केले जाते.

  सोमवार असता शांतिरक्षण होते आणि आनंद, पारमार्थिक कल्याण प्राप्त होते.

  मंगळवार असता ऋणातून मुक्तता होते.

  बुधवार असता सर्व प्रकारच्या पापातून मुक्तता होते.

  गुरुवार असता शत्रूंचा नाश होतो.

  शुक्रवार असता सौभाग्य, समृद्धी प्राप्त होतात तसेच धर्म, अर्थ, काम व मोक्षप्राप्ति साठी शुक्रवारी हे व्रत करावे.

  शनिवार असता पुत्र प्राप्तीसाठी शनिप्रदोष वर्षभर किंवा फलप्राप्ती होई पर्यंत करावा.

  रविवार असता आयुरारोग्याची प्राप्ती होते.
  
  नागेन्द्रहाराय त्रिलोचनाय भस्माङरागाय महेश्वराय।
  नित्याय शुद्धाय दिगम्बराय तस्मै नकाराय नमः शिवाय।।

image: Pradoshha.jpg
uploadDate: 2021/07/06
tags:
  - Pradosha
  - Shiv Upasana
  - प्रदोश
  - शिवोपासना
---