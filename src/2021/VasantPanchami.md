---
englishTitle: Vasant Panchami
title: वसंत पंचमी
subtitle: वसंत पंचमी, श्री पंचमी, रति व कामदेव पूजन
short:
    माघ मासातील वसंत पंचमीपासून फाल्गुन पौर्णिमेपर्यंत हा वसंतोत्सव साजरा करतात. माघ शुक्ल पंचमी दिवशी चौरंगावर वस्त्र अंथरावे. त्यावर अक्षतांनी अष्टदल कमल काढावे. प्रथम गणेशपूजा व नंतर गव्हाच्या पुंजीमध्ये रति व कामदेवाची पूजा करावी. निरनिराळी फळे, फुले, पत्री आदी वाहून प्रार्थना करावी. वैवाहिक जीवन सुखमय होऊन उत्साह प्राप्तीकरिता हे व्रत केले जाते.
long:
    चैत्र - वैशाख हा वसंत ऋतूचा काल असला, तरी माघातच वसंताची चिन्हे दिसू लागतात. हिवाळा संपून हवा उबदार झाल्यामुळे वातावरण प्रसन्न होते. लोक आनंदी व उत्साही होतात. प्राचीन काळी र वसंत ऋतूच्या स्वागतासाठी सुवसंतक, वसंतोत्सव, मदनोत्सव, अशोकोत्सव, इ. उत्सव केले जात.
  
    वसंत ऋतू - वर्षाच्या ऋतुचक्रातला पहिला व सर्वोत्तम मानलेला ऋतू. चैत्र, वैशाख या दोन महिन्यांच्या कालखंडाला हे नाव प्राचीन काळापासून दिलेले आहे. या ऋतूत औषधी उत्पन्न होतात व वनस्पतींना फुले, फळे येतात, असे वर्णन शतपथ ब्राह्मणात केलेले आहे. त्या ग्रंथात वसंत ऋतूला संवत्सराचे द्वार मानले आहे.
    
    ऋग्वेदातले वसंत ऋतूचे वर्णन असे -
    
    मधु वाता ऋतायते मधु क्षरन्ति सिन्धवः । मधु द्यौरस्तु नः पिता ॥ माध्वीनंः सन्त्वोषधीः ॥ मधु नक्तमुतोषसो मधुमत्पाथियं रजः । वसंताचे आगमन होताच सर्व वातावरण आल्हाददायक होते, असा वरील मंत्राचा आशय आहे. (ऋ. १. ९०. ६-७)

    गीतेत श्रीकृष्णाने 'ऋतूनां कुसुमाकरः' = ऋतूंमध्ये मी वसंत आहे असे म्हणून या ऋतूचा गौरव केला आहे. संस्कृत साहित्यात वसंताविषयी विशेष प्रीती व्यक्त केलेली आढळते. संस्कृत साहित्यात वसंतोत्सवाची वर्णने विपुल आहेत. वसंतोत्सवात वनविहार, जलक्रीडा, नृत्य, संगीत, नाटक, इ. मनोरंजनाचे विविध कार्यक्रम आयोजित केलेले असत. पूर्वीचे राजे सपरिवार व सर्व ऐश्वर्यानिशी अशा उत्सवात भाग घेत. सामान्य नागरिक स्वच्छंदाने नृत्य-गायनांत सहभागी होत. सर्वजण पिवळी वस्त्रे वापरीत व पिवळा रंग परस्परांच्या अंगावर उडवीत.

    असा हा वसंतोस्तवाचा दिवस सर्वांनी उत्साह आणि आनंदात घालवावा.


image: Vasant Panchami.jpg
uploadDate: 2022/02/05
tags:
  - Vasantotsav
  - Vasant Rutu
  - वसंत ऋतु
  - वसंतोत्सव
---
